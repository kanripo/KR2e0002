# -*- mode: mandoku-view; -*-
#+TITLE: 國語補音
#+DATE: 2015-08-24 22:29:47.783018
#+PROPERTY: ID KR2e0002
#+PROPERTY: BASEEDITION WYG    
#+PROPERTY: JUAN 提要
<pb:KR2e0002_WYG_000-1a>¶
欽定四庫全書　　　　　史部五¶
　國語補音　　　　　　　雜史類¶
　　提要¶
　　　　(臣/)等謹按國語補音三卷唐人舊本宋宋庠¶
　　　　補葺庠字公序安陸人徙居雍邱天聖二年¶
　　　　進士第一厯官檢校太尉平章事樞密使封¶
　　　　莒國公以司空致仕諡文憲事迹具宋史本¶
　　　　傳自漢以來註國語者凡賈逵王肅虞翻唐¶
<pb:KR2e0002_WYG_000-1b>¶
　　　　固韋昭孔晁六家然皆無音宋時相傳有音¶
　　　　一卷不著名氏庠以其中鄯州字推之知出¶
　　　　唐人然簡畧殊甚乃採經典釋文及説文集¶
　　　　韻等書補成此編觀目録前列二十一篇之¶
　　　　名詳註諸本標題之異同後列補音三卷夾¶
　　　　註其下曰庠自撰附于末知其初本附韋昭¶
　　　　注後後人以昭註世多傳本遂抄出别行明¶
　　　　人刋本又散附各句之下間多脫誤盖非其¶
<pb:KR2e0002_WYG_000-2a>¶
　　　　舊此本猶從宋本録出其例存唐人舊音于¶
　　　　前舊音所遺及但用直音而闕反切者隨字¶
　　　　増入皆以補注二字别之其釋正文者大書¶
　　　　其字夾註其音其釋韋時句者亦大書其字¶
　　　　而冠以註字為别較陸徳明經典釋文以朱¶
　　　　墨分别經註輾轉傳寫遂至混合為一者頗¶
　　　　便省覽自記稱舊本參差不一最後得其同¶
　　　　年宋緘本大體為詳因取公私書十五六本¶
<pb:KR2e0002_WYG_000-2b>¶
　　　　與參互考証以定是編其辨證最為詳核惜¶
　　　　其前二十一卷全佚僅存此音也又庠此音¶
　　　　實全收唐人舊本而附益其説故謂之補諸¶
　　　　家著録惟署庠名殊為失考今仍標唐人于¶
　　　　前以存其實焉乾隆四十四年六月恭校上¶
　　　　　　　　　總纂官(臣/)紀昀(臣/)陸鍚熊(臣/)孫士毅¶
　　　　　　　　　　總　校　官　(臣/)陸　費　墀¶
#+PROPERTY: JUAN 原目
<pb:KR2e0002_WYG_000-3a>¶
國語補音原目¶
　　周語上第一¶
　　周語中第二¶
　　周語下第三¶
　　魯語上第四¶
　　魯語下第五¶
　　齊語第六¶
　　晉語第七(或於國語次行别題晉語一下復曰武/公案此卷唯載武公一節其餘盡記獻)¶
<pb:KR2e0002_WYG_000-3b>¶
　　　(公驪姬事則後/人妄加明矣)¶
　　晉語第八(此亦於卷外題晉語二下/復標曰獻公諸本不一)¶
　　晉語第九(卷外並題曰晉語三自此/以下至第十五皆如此)¶
　　晉語第十¶
　　晉語第十一(此卷題/曰襄公)¶
　　晉語第十二(此卷題/曰厲公)¶
　　晉語第十三(此卷題/曰悼公)¶
　　晉語第十四¶
<pb:KR2e0002_WYG_000-4a>¶
　　晉語第十五(此卷題/曰昭公)¶
　　鄭語第十六(或題曰鄭/桓第十六)¶
　　楚語上第十七¶
　　楚語下第十八¶
　　吴語第十九¶
　　越語上第二十¶
　　越語下第二十一¶
　　補音三卷(庠自撰/附於末)¶
<pb:KR2e0002_WYG_000-4b>¶
案諸本題卷次敘各異或有先題國語卷第幾作一行¶
次又別題曰某語次下又別題曰某公疑皆後人以意¶
妄自標目然不能得其定本未知孰是庠家舊藏此書¶
亦㕘差不一天聖初有宗人同年生緘假庠此書最有¶
條例因取官私所藏凡十五六本校緘之書其間雖或¶
魯魚而緘本大體為詳又題號諸篇較若畫一並不著¶
卷字但曰某語第幾其間唯一國有一篇或二三篇則¶
加上中下以為別然不知此目興自何世及何人論次¶
<pb:KR2e0002_WYG_000-5a>¶
決非丘明所自造葢厯世儒者各有章句並擅為部第¶
莫可知已唯此本題卷不與諸家類今輒據以為正云¶
#+PROPERTY: JUAN 原序
<pb:KR2e0002_WYG_000-6a>¶
國語補音原序¶
按班固蓺文志種別六經其春秋家有國語二十一篇¶
注左丘明著至漢司馬子長撰史記遂據國語世本戰¶
國䇿以成其書當漢世左𫝊秘而未行又不立於學官¶
故此書亦弗顯惟上賢達識之士好而尊之俗儒弗識¶
也逮東漢左𫝊漸布名儒始悟向來公穀膚近之說而¶
多歸左氏及杜元凱研精訓詁木鐸天下古今真謬之¶
學一旦氷釋雖國語亦從而大行葢其書竝出丘明自¶
<pb:KR2e0002_WYG_000-6b>¶
魏晉以後書録所題皆曰春秋外𫝊國語是則左𫝊為¶
内國語為外二書相輔以成大業凡事詳於内者畧於¶
外備於外者簡於内先儒孔晁亦以為然自鄭衆賈逵¶
王肅虞翻唐固章昭之徒竝治其章句申之注釋為六¶
經流亞非復諸子之倫自餘名儒碩士好是學者不可¶
勝紀厯世離亂經籍亡逸今此書惟韋氏所解𫝊於世¶
諸家章句遂無存者然觀韋氏所叙以鄭衆賈逵虞翻¶
唐固為主而增損之故其注備而有體可謂一家之名¶
<pb:KR2e0002_WYG_000-7a>¶
學惟唐文人柳子厚作非國語二篇攟摭左氏意外微¶
細以為詆訾然未足掩其鴻美左篇今完然與經籍竝¶
行無損也庸何傷於道因略記前世名儒𫝊學姓氏別¶
之¶
後漢大司農鄭衆字仲師作國語章句亡其篇數¶
漢侍中賈逵字景伯作左氏春秋及國語解詁五十一¶
　　篇左𫝊三十篇國語二十一篇隋志云二十卷唐¶
　　已亡¶
<pb:KR2e0002_WYG_000-7b>¶
魏中領軍王肅字子雍作春秋外𫝊國語章句一卷隋¶
　　志云梁有二十二卷唐志亦云二十二卷¶
吳侍御史虞翻字仲翔注春秋外𫝊國語二十一卷¶
吳尚書僕射唐固字子正注春秋外𫝊國語二十一卷¶
吳中書僕射侍中髙陵亭侯韋昭字𢎞嗣注春秋外𫝊¶
　　國語二十一卷隋志云二十二卷唐志二十一卷¶
　　與今見行篇次同¶
晉五經博士孔晁注春秋外𫝊國語二十卷唐志二十¶
<pb:KR2e0002_WYG_000-8a>¶
　　一卷¶
右按古今卷第多不同或云二十一篇或二十二或二十¶
卷然據班志最先出賈逵次之皆云二十一篇此實舊¶
書之定數其後或互有損益葢諸儒章句煩簡不同析¶
簡併篇自名其學葢不足疑也要之蓺文志為審矣又¶
按先儒未有為國語音者葢外内𫝊文多相涉字音亦¶
通故也然近世𫝊舊音一篇不著撰人名氏尋其說乃¶
唐人也何以證之據解犬戎樹惇引鄯州羌為說夫改¶
<pb:KR2e0002_WYG_000-8b>¶
善鄯國為州自唐始耳然其音簡陋不足名書但其間¶
時出異聞義均雞肋庠因暇輒記其所闕不覺盈篇今¶
因舊本而廣之凡成三卷其字音反切除存本說外悉¶
以陸德明經𫝊釋文為主亦將稽舊學除臆說也惟陸¶
音不載者則以說文字書集韻等附益之號曰國語補¶
音其間闕疑請俟鴻博非敢𫝊之達識姑以示兒曹云¶
宋庠序¶
